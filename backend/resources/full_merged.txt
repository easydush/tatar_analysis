Телең бозык диләр миңа,
Тик ул минем туган телем.
Бөтен доньяны тетрәткән
Халык минем бабаларым,
Бернәрсәдән курыкмыйбыз
Без бит мишәр балалары.
Бөтен җирдә безнең халык,
Бөтен җирдә мишәрем.
Барыбыз бер туганнар.
Мишәр башың тишәр диләр,
Бу дөрес сүзләр, туры сүзләр.
Берәү дә түзмәгән җирдә,
Мишәр чыдар, мишәр тузәр.
Үзебезнекен бирмибез,
Читнекенэ кызыкмыйбыз,
Начарлыкны кичермибез,
Яхшылыкны онытмыйбыз.
Яши горур халкым минем.
Без каймагы татарларның,
Татар иле - минем илем.
Җырларым, сез шытып йөрәгемдә
Ил кырында чәчәк атыгыз!
Күпме булса сездә көч һәм ялкын,
Шулкадәрле җирдә хаккыгыз!
Сездә минем бөтен тойгыларым,
Сездә минем керсез яшьләрем.
Сез үлсәгез, мин дә онытылырмын,
Яшәсәгез, мин дә яшәрмен.
Мин кабыздым җырда ялкын итеп
Йөрәгем һәм хаклык кушканны.
Җырым белән дусны иркәләдем,
Җырым белән җиңдем дошманны.
Алдый алмас мине түбән ләззәт,
Вак тормышның чуар пәрдәсе,
Шигыремдәге чынлык, ут һәм сөю-
Яшәвемнең бөтен мәгънәсе.
Үлгәндә дә йөрәк туры калыр
Шигыремдәге изге антына.
Бар җырымны илгә багышладым,
Гомеремне дә бирәм халкыма.
Ак чәчәк ата балан,
Күмелгәч гөлгә алан.
Яшь йөрәк ешь тибә,
Искән җилләр миңа:
«Сөйгәнең килә», — дисә,
Кил, кил, кил,
Кил, иркәм, мин көтәм,
Соңлама, кил инде,
Елмаеп көл инде,
Сагындым, бәгърем, сине.
Алып кил син, дускаем,
Сандугач тавышкаен,
Мәхәббәтнең сафын,
Энҗеләргә хасын,
Алып кил, аккошкаем.
Кил, кил, кил,
Кил, иркәм, мин көтәм,
Соңлама, кил инде,
Елмаеп көл инде,
Сагындым, бәгърем, сине.