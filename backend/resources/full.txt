Телең бозык диләр миңа,
Тик ул минем туган телем.
Ата-бабалар яшәгән
Бөек дала туган илем.
Бөтен доньяны тетрәткән
Халык минем бабаларым,
Бернәрсәдән курыкмыйбыз
Без бит мишәр балалары.

Шупашкарым, Аксубаем,
Чистай, Буа, Чупрәлем,
Бөтен җирдә безнең халык,
Бөтен җирдә мишәрем.
Сердачлар да, әлкилэр дэ,
Пенза, Нурлат, ульяннар,
Бар да сули нәкъ безнеңчэ,
Барыбыз бер туганнар.

Мишәр башың тишәр диләр,
Бу дөрес сүзләр, туры сүзләр.
Берәү дә түзмәгән җирдә,
Мишәр чыдар, мишәр тузәр.
Үзебезнекен бирмибез,
Читнекенэ кызыкмыйбыз,
Начарлыкны кичермибез,
Яхшылыкны онытмыйбыз.

Чытылдашып, сытылдашып,
Яши горур халкым минем.
Без каймагы татарларның,
Татар иле - минем илем.
Бөек даланын хуҗасы
Булган минем бабаларым,
Бернәрсәдән курыкмыйбыз,
Без бит мишәр балалары.